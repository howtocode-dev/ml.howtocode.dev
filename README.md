<iframe scrolling="auto" frameborder="0" style="border:none; overflow:hidden; height:170px; width:100%;" allowTransparency="true" src="http://www.howtocode.com.bd/like.html"></iframe>

[কোর্স এর মুল পাতা](http://ml.howtocode.com.bd/) | [HowToCode মূল সাইট](http://www.howtocode.com.bd/) | [সবার জন্য প্রোগ্রামিং ব্লগ](http://blog.howtocode.com.bd/) | [পিডিএফ ডাউনলোড](https://www.gitbook.com/download/pdf/book/howtocode-com-bd/-ml)

# পাইথন ও ম্যাটল্যাবে মেশিন লার্নিং

[![Join the chat at https://gitter.im/howtocode-com-bd/ml.howtocode.com.bd](https://badges.gitter.im/Join%20Chat.svg)](https://gitter.im/howtocode-com-bd/ml.howtocode.com.bd?utm_source=badge&utm_medium=badge&utm_campaign=pr-badge&utm_content=badge)

<iframe scrolling="auto" frameborder="0" style="border:none; overflow:hidden; height:170px; width:100%; margin-left: 15;" allowTransparency="true" src="http://api.howtocode.com.bd/contrib/ml"></iframe>


## ভূমিকা

#### পাইথন, ম্যাটল্যাব ও জাভাস্ক্রিপ্টে প্রেডিক্টিভ মডেল বিল্ডিং ও পারফর্মেন্স টেস্টিং

## সংক্ষেপ

বর্তমানে যেকোন ইঞ্জিনিয়ারিং বিভাগের জন্য মেশিন লার্নিং একটি গুরুত্বপূর্ণ বিষয় হয়ে দাঁড়িয়েছে। ডেটা অ্যানালাইসিস, ক্লাসিফিকেশন, প্রেডিকশনের জন্য এটা শেখা অত্যন্ত জরুরি। বিগ ডেটা, ডেটা সায়েন্স, আর্টিফিশিয়াল ইন্টেলিজেন্সের সাথে মেশিন লার্নিং ওতপ্রোতভাবে জড়িত। বর্তমানে সাধারণ ওয়েব অ্যাপ কিংবা মোবাইল ফোনেও ML এর বিভিন্ন থিওরি অ্যাপ্লাই করা হয় যাতে আপনার ব্যবহারকৃত অ্যাপ্লিকেশনটি আরও ইন্টেলিজেন্ট হয় এবং আপনার মনের কথা বোঝার ক্ষমতা অর্জন করতে পারে। সাধারণ অ্যাপ ও ML ইম্প্লিমেন্টেড অ্যাপের মধ্যে তফাৎ হল এই, সাধারণ অ্যাপ্লিকেশন সব সময় সাধারণই থাকবে কিন্তু ML ইম্প্লিমেন্টেড অ্যাপটি হবে অনন্যসাধারণ, প্রতিবার ব্যবহার করার পর আপনার মনে হবে অ্যাপটি যেন আরও ইন্টেলিজেন্ট হচ্ছে। তবে ML যে শুধু অ্যাপকে ইন্টেলিজেন্স দিতে পারে তাই নয়, রোগ নির্ণয় থেকে শুরু করে যেকোন ধরণের ক্লাসিফিকেশন ও প্রেডিকশনের জন্য ML এর জুড়ি নেই। এই কোর্সে মূলত মডেল তৈরির পাশাপাশি এর পিছনের ম্যাথমেটিক্সেরও ব্যাখ্যা যথাসাধ্য সাবলীল ভাষায় উপস্থাপন করা হবে।

## কোর্সটি কাদের জন্য?

আর্টিফিশিয়াল ইন্টেলিজেন্স, বিগ ডেটা, ডেটা মাইনিং এ আগ্রহী কিংবা মেশিন লার্নিং প্র্যাকটিশনার, ML হবিস্ট ও ML বিগিনারদের জন্য এই কোর্স। আর্টিফিশিয়াল ইন্টেলিজেন্স এর নাম শুনেছেন কিন্তু অ্যাপ্লাই করার যাদের শখ তারাও চাইলে কোর্সটি করতে পারেন। বিস্তারিত নিচে বলা হল।

## কোর্স শুরু করার আগে যা যা জানা লাগবে (* চিহ্নিত টপিক আলোচনা বহির্ভূত থাকবে) <a name="prerequisite"></a>
* বেসিক পাইথন প্রোগ্রামিং*
* বেসিক MATLAB প্রোগ্রামিং*
* বেসিক JavaScript প্রোগ্রামিং*
* লিনিয়ার অ্যালজেব্রা*
* Pythonic Syntactic Sugar
* OOP Python পারলে সেটাকে প্লাস পয়েন্ট হিসেবে ধরা যাবে
* ক্যালকুলাস যদি জানা থাকে তাহলে ম্যাথেমটিক্যাল অ্যানালাইসিস ভাল বুঝতে পারবেন
* বেসিক পরিসংখ্যান জ্ঞান যেমন: Mean, Mode, Median, Variance, Co-Variance, Correlation, Standard Deviation... 


## কী কী আলোচনা করা হবে এই কোর্সে?

মেশিন লার্নিং আসলে অনেক বিস্তৃত একটি বিষয়। একটি কোর্সে এটা কম্প্লিট করা সম্ভব নয়। প্রতিনিয়তই ভাল থেকে আরও ভাল মডেল বিল্ড করার পদ্ধতির রিসার্চ চলছে। এই কোর্সে মূলত আপনাকে মেশিন লার্নিংয়ের সাথে পরিচয় করিয়ে দেওয়া হবে, তবে অ্যাডভান্সড লেভেলে যেতে হবে আপনার নিজেরই। তাহলে টপিকগুলো এক নজরে দেখা যাক (সম্পূর্ণ টপিক পরে আপডেট করা হবে):

* প্রয়োজনীয় সফটওয়্যার ইন্সটলেশন
	* Anaconda Python Distribution ইন্সটলেশন
	* PyCharm IDE এর সাথে পরিচয় ও ইন্সটলেশন
	* Sublime Text 3 কে Python এর উপযোগী করে তোলা

* মেশিন লার্নিং কিক স্টার্ট 
	* মেশিন লার্নিং কী?
	* মেশিন লার্নিংয়ের প্রয়োগ কী?
	* রিগ্রেশন কী?
	* লিনিয়ার ও পলিনমিয়াল রিগ্রেসন কী?
	* সিম্পল লিনিয়ার রিগ্রেশন এর মাধ্যমে প্রেডিকশন (Sklearn মডিউল ব্যবহার করে)
	* সিম্পল লিনিয়ার রিগ্রেশন এর মাধ্যমে প্রেডিকশন (Scratch থেকে মডেল তৈরি করা)

* মেশিন লার্নিং কিক স্টার্ট ২
	* Supervised Learning
	* Unsupervised Learning

* দুইটা প্রয়োজনীয় প্রেডিকশন অ্যালগরিদম
	* কেন এই দুইটা অ্যালগরিদম প্রয়োজনীয়?
	* পেনালাইজড রিগ্রেশন মেথড (Penalized Regression Method) কী?
	* এনসেম্বল মেথড (Ensemble Method) কী?
	* কীভাবে অ্যালগরিদম সিলেক্ট করবেন?
	* প্রেডিক্টিভ মডেল তৈরি করার সাধারণ রেসিপি
	

* সমস্যা চিনুন ডেটাসেট চেনার মাধ্যমে
	* নতুন কোন সমস্যার ব্যবচ্ছেদ
		 * অ্যাট্রিবিউট ও লেবেল কী? সমার্থক শব্দগুলো কী কী?
		 * ডেটাসেট এর যেসব জিনিসের দিকে খেয়াল রাখতে হবে


	* মডেল ও Cost Function
		* মডেল রিপ্রেজেন্টেশন
		* Cost Function
		* Cost Function Intuition - 1
		* Cost Function Intuition - 2

	* Parameter লার্নিং
		* গ্রেডিয়েন্ট ডিসেন্ট
		* গ্রেডিয়েন্ট ডিসেন্ট ইনটুইশন
		* লিনিয়ার রিগ্রেশনে গ্রেডিয়েন্ট ডিসেন্ট
	* চলবে...

# সচরাচর জিজ্ঞাস্য প্রশ্ন

## মেশিন লার্নিং আমার Career এ কী কাজে লাগবে?
মেশিন লার্নিং খুবই বিস্তৃত একটি এরিয়া, আর্টিফিশিয়াল ইন্টেলিজেন্স থেকে প্যাটার্ন রিকগনিশন এর অন্তর্গত। প্রতিদিনই প্রচুর পরিমাণ ডেটা নিয়ে কাজ চলে। প্যাটার্ন রিকগনিশনের মাধ্যমে এই ডেটাকে গুগল, মাইক্রোসফটের মত বড় বড় কোম্পানি প্রসেস করে। এই কারণেই গুগল সার্চ দিতে এত আরাম। যত ভুলই থাকুক না কেন, সে সেটাকে ঠিক করে নেয়, ধরা যাক আপনি নিয়মিত প্রোগ্রামিং এর উপরে ভিডিও দেখেন ইউটিউবে। বেশ কিছুদিন দেখলে সে এমন এমন সব ভিডিও রিকমেন্ডেশনে দেবে যে মনে হবে এই ভিডিওটাই যেন আপনি চাইছিলেন। 

কেরিয়ারে লাগবে কী লাগবে না সেটা আপনার ব্যাপার। আপনি যদি ডাক্তার হন, হাল্কা পাতলা প্রোগ্রামিং পারেন, কিছুটা ML, কিছুটা Data Science এবং কিছুটা NLP (Natural Language Processing) বা NLU (Natural Language Understanding) এর মাধ্যমে বানাতে পারেন আর্টিফিশিয়াল ব্রেইন যেটা হয়ত রোগের লক্ষণ ও রোগ ইনপুট নিতে পারে এবং আউটপুটে প্রতিষেধক দিতে পারে। আপনি যখন কোথাও ঘুরতে যাবেন, চ্যাটবট হিসেবে আপনার তৈরি করা ব্রেইন ই ডাক্তার হিসেবে ছোটখাট রোগের চিকিৎসা করতে পারবে। 

## মেশিন লার্নিং কাদের জন্য?

মেশিন লার্নিং শেখার জন্য সায়েন্স ব্যাকগ্রাউন্ড হলে খুবই ভাল। কেননা সাধারণ প্রোগ্রামিং করা হয় Explicit প্রোগ্রামিং এর মাধ্যমে কিন্তু প্রেডিকশনের ব্যাপার যেখানে জড়িত সেখানে Explicit প্রোগ্রামিংয়ের মাধ্যমে সে সমস্যা সল্ভ করা যায় না। যদি সায়েন্স সম্পর্কে বিন্দুমাত্র আইডিয়া না থাকে তাহলে আন্ডারলাইং কনসেপ্টগুলো বুঝতে সমস্যা হতে পারে তবে, ম্যাথ বাদে মডেল ডেভেলপ করতে পারবেন, কিন্তু মডেলের যে অপ্টিমাইজেশন, সেটা ম্যাথ ছাড়া করা অসম্ভবের কাছাকাছি।

## এই কোর্স শেখার পূর্বশর্ত কী?

[উপরে বলা আছে](#prerequisite)

#### ওপেন সোর্স

এই বইটি মূলত স্বেচ্ছাশ্রমে লেখা এবং বইটি সম্পূর্ন ওপেন সোর্স । এখানে তাই আপনিও অবদান রাখতে পারেন লেখক হিসেবে । আপনার কন্ট্রিবিউশান গৃহীত হলে অবদানকারীদের তালিকায় আপনার নাম যোগ হয়ে যাবে ।

এটি মূলত একটি [গিটহাব রিপোজিটোরি](https://github.com/howtocode-com-bd/ml.howtocode.com.bd) যেখানে এই বইয়ের আর্টিকেল গুলো মার্কডাউন ফরম্যাটে লেখা হচ্ছে। রিপোজিটোরিটি ফর্ক করে পুল রিকুয়েস্ট পাঠানোর মাধ্যমে আপনারাও অবদান রাখতে পারেন ।

<iframe src="https://www.facebook.com/plugins/like.php?href=http%3A%2F%2Fml.howtocode.com.bd&amp;width&amp;layout=button_count&amp;action=like&amp;show_faces=false&amp;share=true&amp;height=21&amp;appId=353725671441956" scrolling="no" frameborder="0" style="border:none; overflow:hidden; height:21px;" allowTransparency="true"></iframe>
